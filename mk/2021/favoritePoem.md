[TOC]

#### 南唐 李煜

《相见欢 · 无言独上西楼》

无言独上西楼，月如钩，**寂寞梧桐深院锁清秋**。

剪不断，理还乱，是离愁，别是一番滋味在心头。



《虞美人 · 春花秋月何时了》

春花秋月何时了，往事知多少？**小楼昨夜又东风，故国不堪回首月明中**。

雕阑玉砌应犹在，只是朱颜改。问君能有几多愁？恰似一江春水向东流。

#### 北宋 苏轼

《江城子 · 乙卯正月二十日夜记梦》

十年生死两茫茫，不思量，自难忘。**千里孤坟，无处话凄凉。**纵使相逢应不识，尘满面，鬓如霜。

夜来幽梦忽还乡，小轩窗，正梳妆。**相顾无言，唯有千行泪。**料得年年肠断处，明月夜，短松冈。

《定风波 · 莫听穿林打叶声》

<font style="font-size:12px">*三月七日，沙湖道中遇雨。雨具先去，同行皆狼狈，余独不觉。已而遂晴，故作此词。*</font>

莫听传林打叶声，何妨吟啸且徐行。

竹杖芒鞋轻胜马，谁怕？一蓑烟雨任平生。

料峭春风吹酒醒，微冷。山头斜照却相迎。

回首向来萧瑟处，归去。也无风雨也无晴。

#### 北宋 柳永

《雨霖铃 · 寒蝉凄切》

寒蝉凄切，对长亭晚，骤雨初歇。都门帐饮无绪，留恋处，兰舟催发。执手相看泪眼，竟无语凝噎。**念去去，千里烟波，雾霭沉沉楚天阔**。

多情自古伤离别，更那堪，冷落清秋节！今宵酒醒何处？杨柳岸，晓风残月。**此去经年，应是良辰好景虚设。便纵有千种风情，更与何人说？**

#### 南宋 辛弃疾

《丑奴儿 · 书博山道中壁》

少年不识愁滋味，爱上层楼。爱上层楼，**为赋新词强说愁**。

而今识尽愁滋味，欲说还休。欲说还休，**却道天凉好个秋**。



《永遇乐 · 京口北固亭怀古》

千古江山，英雄无觅孙仲谋处。舞榭歌台，风流总被，雨打风吹去。斜阳草树，寻常巷陌，人道寄奴曾住。想当年，金戈铁马，气吞万里如虎。

元嘉草草，封狼居胥，赢得苍狼北顾。四十三年，望中犹记，烽火扬州路。可堪回首，佛狸祠下，一片神鸦社鼓。凭谁问、廉颇老矣，尚能饭否？

#### 元朝 唐温如

《提龙阳县青草湖》

西风吹老洞庭波，一夜湘军白发多。

醉后不知天在水，满船清梦压星河。

#### 清朝 纳兰性德

《木兰词 · 拟古决绝词柬友》

人生若只如初见，何事秋风悲画扇。

**等闲变却故人心，却道故人心易变。**

骊山语罢清宵半，泪雨霖铃终不怨。

何如薄幸锦衣郎，比翼连枝当如愿。